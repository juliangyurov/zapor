# Запор - задание

Удръжки при запори:   Минимална работна заплата от 780 лв. 

Аванс, заплата, хонорар, пенсия се смятат ОБЩО за месеца.

|Месечен доход	| До 780,00 лв. включително |	От 780,01 лв. до 1560,00 лв.	| от 1560,01 лв. до 3120,00 лв. |	Над 3120,01 лв. |
| --- | --- | --- | --- | --- |
| Без деца |	0,00 лв. удръжка, цялата сума остава за длъжника |	Удържа се: 1/3 или 33,33 %, като остават минимум 780 лв. за длъжника. Примери за по-лесно изчисление: -  при доход до 1 170.00 лв.: 780 лв. остават за длъжника, останалата част над 780 лв до 1 170.00 лв. се удържа. - при доход от 1 170.01 лв. до 1 560,00 лв.: 33,33% от цялата сума се удържа, остатъкът остава  за длъжника.|	Удържа се: 1/2 (50%) от цялата сума	| Удържа се: Горницата над 1560,01 лв. |
| С деца	| 0,00 лв. удръжка, цялата сума остава за длъжника |	Удържа се: 1/4  или 25%, като остават минимум 780 лв. за длъжника. Примери за по-лесно изчисление: -при доход до 1 040.00 лв.: 780 лв. остават за длъжника, останалата част над 780 лв до 1 040.00 лв. се удържа. -при доход от 1040.01 лв. до 1560,00 лв.: 25% от цялата сума се удържа, остатъкът остава за длъжника. |	Удържа се: 1/3  (33,33%)  от цялата сума	 | Удържа се: Горницата над 1950,01 лв. |


* Изчисленията са при минимална работна заплата (МРЗ) 780 лв считано от 01.01.2023 г. съгласно ПМС № 497/29.12.2022 г. 
При промяна на МРЗ таблицата се актуализира своевременно.


# ГРАЖДАНСКИ ПРОЦЕСУАЛЕН КОДЕКС
# ..............................................................................................................
Несеквестируем доход 
Чл. 446  (1) (Изм. - ДВ, бр. 50 от 2008 г., в сила от 01.03.2008 г., изм. - ДВ, бр. 86 от 2017 г.) Ако изпълнението е насочено върху трудовото възнаграждение или върху друго каквото и да е възнаграждение за труд, както и върху пенсия, чиито размери са над минималната работна заплата, може да се удържа само:
1. ако осъденото лице получава месечно възнаграждение в размер между минималната работна заплата и двукратния размер на минималната работна заплата - една трета част, ако е без деца, и една четвърт част, ако е с деца, които издържа;
2. ако осъденото лице получава месечно възнаграждение в размер между двукратния размер на минималната работна заплата и четирикратния размер на минималната работна заплата - една втора част, ако е без деца, и една трета част, ако е с деца, които издържа;
3. ако осъденото лице получава месечно възнаграждение в размер над четирикратния размер на минималната работна заплата - горницата над двукратния размер на минималната работна заплата, ако е без деца, и горницата над два пъти и половина размера на минималната работна заплата, ако е с деца, които издържа.
(2) (Нова - ДВ, бр. 50 от 2008 г., в сила от 01.03.2008 г.) Месечното трудово възнаграждение по ал. 1 се определя, след като се приспаднат дължимите върху него данъци и задължителни осигурителни вноски.
(3) (Предишна ал. 2 - ДВ, бр. 50 от 2008 г., в сила от 01.03.2008 г.) Ограниченията по ал. 1 не се отнасят до задължения за издръжка. В тези случаи присъдената сума за издръжка се удържа изцяло, а удръжките по ал. 1 за другите задължения на осъдения и за задължения за издръжка за минало време се правят върху остатъка от всичките му доходи.
(4) (Предишна ал. 3 - ДВ, бр. 50 от 2008 г., в сила от 01.03.2008 г.) Върху вземания за издръжка не се допуска принудително изпълнение. Върху стипендии се допуска принудително изпълнение само за задължения за издръжка.

# ..............................................................................................................
Удръжки при запори:   Минимална работна заплата МРЗ = 780 лв. 

Аванс, заплата, хонорар, пенсия се смятат ОБЩО за месеца.

|Месечен доход	| МРЗ лв. включително |	МРЗ+0,01 лв. до 2\*МРЗ лв.	| от 2\*МРЗ+0,01 лв. до 4\*МРЗ лв. |	Над 4\*МРЗ+0,01 лв. |
| --- | --- | --- | --- | --- |
| Без деца |	0,00 лв. удръжка, цялата сума остава за длъжника |	Удържа се: 1/3 или 33,(3) %, като остават минимум МРЗ лв. за длъжника. Примери за по-лесно изчисление: -  при доход до 1.5\*МРЗ лв.: МРЗ лв. остават за длъжника, останалата част над МРЗ лв до 1.5\*МРЗ лв. се удържа. - при доход от 1.5\*МРЗ+0.01 лв. до 2\*МРЗ лв.: 33,(3)% от цялата сума се удържа, остатъкът остава  за длъжника.|	Удържа се: 1/2 (50%) от цялата сума	| Удържа се: Горницата над 2\*МРЗ+0,01 лв. |
| С деца	| 0,00 лв. удръжка, цялата сума остава за длъжника |	Удържа се: 1/4  или 25%, като остават минимум МРЗ лв. за длъжника. Примери за по-лесно изчисление: -при доход до МРЗ\*4/3 лв.: МРЗ лв. остават за длъжника, останалата част над МРЗ лв до МРЗ\*4/3 лв. се удържа. -при доход от МРЗ\*4/3+0.01 лв. до 2\*МРЗ лв.: 25% от цялата сума се удържа, остатъкът остава за длъжника. |	Удържа се: 1/3  (33,33%)  от цялата сума	 | Удържа се: Горницата над 2.5\*МРЗ+0,01 лв. |


* Минимална работна заплата (МРЗ) е 780 лв считано от 01.01.2023 г. съгласно ПМС № 497/29.12.2022 г. 
При промяна на МРЗ таблицата се актуализира своевременно.


